Ingiriis, Amxaar iyo Talyaani wey akeekamiye
Arladaa la kala boobayaa ka u itaal roone,
Anse ila ah aakhiro sabaan iligyadiisiiye
Waa duni la kala iibsadaan nala ogeysiine
Waa duni akhyaartii go’day oo aaran soo hadhaye
Waa duni ninkaad aamintaa kuu abees yahaye
Waa duni xaqii la arkayaa la arjumayaaye
Waa duni Akhyaartii lahayd iib ku doon tahaye
Odayaashaan loo yeedhay ee la anfac siinaayo
Asxaabihii bayna yidhi gaal ha aaminine
Haddaa niman Islaamiyo tihiin aadan ubadkisa,
Oydaan Illaahay ka go’in hayna oodine
